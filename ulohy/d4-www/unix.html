<!DOCTYPE html>
<html>
<head>
	<meta charset="UTF-8">
	<title>Příklady do předmětu „F4270 UNIX, počítačové sítě“</title>
	<link rel="stylesheet" href="unix.css">
</head>
<body>
	<h1>Příklad D4</h1>
	<h2>Zadání</h2>
	<p>Úkolem je napsat awkový skript, který přeřádkuje daný text
	na zadanou šířku. Plné zadání viz
	<a href="http://monoceros.physics.muni.cz/~zbona/unix/zadani_unix.pdf"
		target="_blank">zde</a>.
	</p>

	<h2>Řešení</h2>
	<p>Požadovaná šířka výslednho textu má být předána jako proměnná pomocí
	parametru <code>-v</code>. Pojmenujme tuto proměnnou <code>width</code>.
	Ve skriptu zkontrolujeme, zdali je definována, a v případě, že není,
	použijeme výchozí hodnotu 80:</p>
	<pre class="listing">
<code>if (width &lt; 1) {
	totalwidth = 80
} else {
	totalwidth = width
}</code></pre>

	<p>Podle zadání mají sousledné neprázdné řádky vstupního textu tvořit
	jediný odstavec ve výstupu. Změníme tedy chování Awku tak, aby za jeden
	záznam nepovažoval jeden vstupní řádek, ale všechny řádky až do prvního
	prázdného. Toho podle
	<a href="https://www.gnu.org/software/gawk/manual/gawk.html#Multiple-Line"
		target="_blank">dokumentace Awku</a>
	docílíme nastavením speciální proměnné <code>RS</code> („record separator“)
	na prázdný řetězec:</p>
	<pre class="listing">
<code>BEGIN {
	RS=""
}</code></pre>

	<p>Oddělovačem jednotlivých „polí“ v záznamu ponechme bílé znaky,
	každé slovo tak bude tvořit jedno pole. Awk tedy přečte celý vstupní
	odstavec a rozdělí ho na jednotlivá slova očíslovaná od 1
	do <code>NR</code>. Tuto posloupnost slov rozdělíme do řádků
	jednoduchým cyklem uvedeným níže: K prvnímu slovu přidáváme další slova
	a oddělujeme je mezerami. Jakmile by další přidané slovo prodloužilo
	řádek nad stanovenou šířku, řádek vypíšeme do výstupu a slovem začneme
	řádek další. Po ukončení cyklu vyčerpáním slov je nutno samostatným
	příkazem vypsat poslední, nedokončený řádek.</p>
	<pre class="listing">
<code># Reflow each record (paragraph) to a maximum of totalwidth characters.
{
	# The contents of the current output line
	line = ""

	# Append fields (words) to the line as long as totalwidth is not exceeded
	for (i = 1; i &lt;= NF; i++) {
		if (line == "") {
			# Always print at least one word on the line
			line = $i
		} else if ((length(line) + 1 + length($i)) &lt;= totalwidth) {
			# Word will fit into the line: append it, separated by space
			line = (line " " $i)
		} else {
			# Word will not fit into the current line:
			# print the line and start over
			print line
			line = $i
		}
	}
	# Print the last line
	print line
}</code></pre>

	<p>Výše uvedené řešení nezachovává prázdné řádky mezi odstavci: Ty jsou
	odstraněny Awkem v rámci čtení souboru a jeho dělení na záznamy ještě
	před během výše uvedených příkazů. Proto před každým odstavcem kromě
	prvního ještě přidáme prázdný řádek:</p>
	<pre class="listing"><code>NR > 1 {print ""}</code></pre>

	<p>Celý skript je k nahlédnutí
	<a href="https://github.com/Singond/F4270-unix/blob/master/ulohy/d4.awk"
		target="_blank">zde</a>.
	</p>
</body>
</html>